# WorldSkills Shanghai 2026 nemzeti válogató, Skill 17 (Web Technologies)

![WorldSkills Shanghai 2026](https://s3-eu-west-1.amazonaws.com/szakmavilag/d52c16bc-bcc1-47b6-93bd-55d69d69a169-w1280.webp)

## 1. forduló

Ebben a fordulóban egy weblapfejlesztési feladatot kell elvégezned. Az otthoni feladat megoldása során tetszőleges felkészülési forrásokat használhatsz fel, de a feladatot önállóan kell elvégezned, az elkészült munkának a te képességeidet és tudásodat kell tükröznie.

A beküldött feladatokat értékeljük. Ezt követően 6 versenyzőt választunk ki, ők mérkőzhetnek majd meg egymással az egynapos középdöntőben. (A középdöntő várható időpontja 2025. 04. 05, szombat.)

## A feladat

A feladat leírását ebben a repoban, a [ws2026-s17-hu-r1.md](ws2026-s17-hu-r1.md) fájlban találod.

### A feladat beadásának módja

A feladatot kétféle formában kell beadnod:

1. **Forráskód GitHub repo-ban**

   A feladatok beadásához a megoldásod forráskódját tartalmazó **GitHub repository**-t (a továbbiakban repo) kell majd megosztanod velünk. Amennyiben nem használtad még a GitHub szolgáltatást, akkor regisztrálj egy azonosítót a [https://github.com](https://github.com) címen, majd hozz létre egy privát repo-t `ws2026-s17-r1-YYY` néven, ahol **YYY** a tőlünk e-mailben kapott három számjegyű sorszámod.

   Ezután a megoldásodat tartalmazó repo-t meg kell osztanod velünk. Ehhez a **`skillsithu`** GitHub azonosítónkat használd.

2. **Kész weblap publikálása (deploy) a Netlify szolgáltatás segítségével**

   a. A Netlify egy olyan ingyenesen is használható szolgáltatás, ahol statikus webhelyek oszthatók meg a nyilvánossággal. A szolgáltatás úgy működik, hogy a Netlify-on létrehozott webalkalmazást, amit egy GIT repoval (esetünkben a forduló feladatához létrehozott GitHub repoddal) tudsz összekapcsolni. Amikor egy változást push-olsz a repoba, akkor a Netlify ennek alapján azonnal ki is publikálja az app-hoz tartozó nyilvános címen.

   b. Regisztrálj egy azonosítót a Netlify-on (https://www.netlify.com/), hozz létre egy új appot a weblapod számára, kapcsold össze az appot a GitHub repoddal, majd válassz egy tetszőleges szabad hostnevet.

   c. A választott hostnevet (amin a weblapodat elérjük) írd be a repo README file-jának első sorába. A második sorba írd be a kapott azonosítódat, a harmadikba pedig a nevedet.

3. **A megoldás során használható eszközök és technológiák**

   a. A felhasználható eszközöket és technológiákat a feladatleírás tartalmazza. 

   b. **FONTOS:** Ne használj kódolást segítő AI eszközt vagy fejlesztői környezetet (Github Copilot, ChatGPT, Cursor stb.)! A válogató következő fordulóiban és a nemzetközi versenyen nem engedályezettek ilyen eszközök, így ezek használatát kerüld az első fordulóban is. A beadott munkákat erre szolgáló eszközzel ellenőrizni fogjuk, és akinél egyértelműen kiderül, hogy AI-t használt a kód elkészítéséhez, azt kizárjuk a versenyből. 

### Határidő

A feladatok elkészítésének végső határideje: **2025. 02. 25., kedd, éjfél**

**Beadott megoldásnak azt tekintjük, amit a fenti időben a repodban és a netlify-os oldaladon találunk.**
